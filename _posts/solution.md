---
title: 'วิธีการวิปัสสนาแบบง่ายๆ แต่ได้ผล มีปัญญาแก้ปัญหาชีวิตและดับทุกข์ได้ถาวร'
excerpt: 'วิธีการวิปัสสนาแบบง่ายๆ แต่ได้ผล มีปัญญาแก้ปัญหาชีวิตและดับทุกข์ได้ถาวร การฝึกทำได้ทุกหนทุกแห่งควบคู่กันไปกับการทำงานหรือการดำเนินชีวิตของเราตามปกติ'
coverImage: '/assets/blog/solution/cover.jpeg'
date: '2024-08-18T05:35:07.322Z'
author:
  name: Mai
  picture: '/assets/blog/authors/mai.png'
ogImage:
  url: '/assets/blog/solution/cover.jpeg'
---

วิธีการวิปัสสนาแบบง่ายๆ แต่ได้ผล มีปัญญาแก้ปัญหาชีวิตและดับทุกข์ได้ถาวร

ให้ฝึกดังนี้ - เริ่มตั้งแต่ตื่นนอนขึ้นมาจนกระทั่งหลับ
ตาเห็นรูปอะไร หูได้ยินเสียงอะไร จมูกได้กลิ่นอะไร ลิ้นได้รสอะไร กายกระทบสัมผัสอะไร ใจคิดนึกอะไร ฝึกให้รู้ให้เห็นความจริงของโลกและชีวิตดังนี้

ตาเห็นรูป
พิจารณาว่า รูปไม่เที่ยงเกิดดับ
ตัวของเราก็ไม่เที่ยงเกิดดับ เช่นกัน

หูได้ยินเสียง
พิจารณาว่า เสียงไม่เที่ยงเกิดดับ
ตัวของเราก็ไม่เที่ยงเกิดดับ เช่นกัน

จมูกได้กลิ่น
พิจารณาว่า กลิ่นไม่เที่ยงเกิดดับ
ตัวของเราก็ไม่เที่ยงเกิดดับ เช่นกัน

ลิ้นได้รส
พิจารณาว่า รสไม่เที่ยงเกิดดับ
ตัวของเราก็ไม่เที่ยงเกิดดับ เช่นกัน

กายกระทบสัมผัส
พิจารณาว่า กายสัมผัสไม่เที่ยงเกิดดับ
ตัวของเราก็ไม่เที่ยงเกิดดับ เช่นกัน

ใจคิดนึก
พิจารณาว่า ความคิดไม่เที่ยงเกิดดับ
ตัวของเราก็ไม่เที่ยงเกิดดับ เช่นกัน

ให้พิจารณาทั้งสองด้านอย่างนี้ เมื่อมีอะไรมากระทบสัมผัสตา หู จมูก ลิ้น กาย ใจ ในขณะปัจจุบันจนเป็นปกตินิสัยในชีวิตประจำวัน หรือท่องให้ได้เหมือนสูตรคูณ แล้วความพอใจ ไม่พอใจ หรือโลภ โกรธ หลง หรือสมุทัยของทุกข์ทั้งปวง ซึ่งเรียกว่าเป็นความเชื่อก็จะถูกความจริงว่าไม่เที่ยงดับลงไปทันที ตรงกับคำสอนของพระพุทธเจ้าที่ตรัสไว้ว่าทุกข์เกิดที่ไหนดับที่นั่น ทุกข์เกิดทางตา ดับทางตา ทุกข์เกิดทางหูดับทางหู ทุกข์เกิดทางจมูกดับทางจมูก ทุกข์เกิดทางลิ้นดับทางลิ้น ทุกข์เกิดทางกายดับทั้งกาย ทุกข์เกิดทางใจดับทางใจ เมื่อเหตุทั้งปวงของทุกข์ดับไปแล้ว ต่อจากนั้น ปัญญาหรือความรู้ที่ดับทุกข์ได้ หรือแก้ปัญหาชีวิตได้ เกิดขึ้นตามมา ทางตา หู จมูก ลิ้น กาย ใจ มหาศาลแล้วก็จะมีปัญญาแก้ปัญหาชีวิตได้และดับทุกข์ได้ถาวรในที่สุด คือบรรลุมรรค ผล นิพพานได้ภายใน 7 วัน 7 เดือน 7 ปีอย่างช้าพระพุทธเจ้าตรัสไว้อย่างนี้
